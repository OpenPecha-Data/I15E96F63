uddānam |svabhāvahetvoḥ phalakarmayoga vṛttiṣv avasthāsv atha sarvagatve |sadāvikāritvaguṇeṣv abhede jñeyo ’rthasaṃdhiḥ p
aramārthadhātoḥ || 29 ||

samāsato daśavidham artham abhisaṃdhāya paramatattvajñānaviṣayasya tathāgatadhātor vyavasthānam anugantavyam | daśavidho 
’rthaḥ katamaḥ | tad yathāsvabhāvārtho hetvarthaḥ phalārthaḥ karmārtho yogārtho vṛttyartho ’vasthāprabhedārthaḥ sarvatra
gārtho ’vikārārtho ’bhedārthaś ca |

tatra svabhāvārthaṃ hetvarthaṃ cārabhya ślokaḥ |sadā prakṛtyasaṃkliṣṭaḥ śuddharatnāmbarāmbuvat |dharmādhimuktyadhiprajñās
amādhikaruṇānvayaḥ || 30 ||tatra pūrveṇa ślokārdhena kiṃ darśayati |prabhāvānanyathābhāvasnigdhabhāvasvabhāvataḥ |cintām
aṇinabhovāriguṇasādharmyam eṣu hi || 31 ||

ya eta trayo ’tra pūrvam uddiṣṭā eṣu triṣu yathāsaṃkhyam eva svalakṣaṇaṃ sāmānyalakṣaṇaṃ cārabhya tathāgatadhātoś cintāma
ṇinabhovāriviśuddhiguṇasādharmyaṃ veditavyam |tatra tathāgatadharmakāye tāvac cintitārthasamṛddhyādiprabhāvasvabhāvatāṃ 
svalakṣaṇam ārabhya cintāmaṇiratnasādharmyaṃ veditavyam |tathatāyām ananyathābhāvasvabhāvatāṃ svalakṣaṇam ārabhyākāśasād
harmyaṃ veditavyam | tathāgatagotre sattvakaruṇāsnigdhasvabhāvatāṃ svalakṣaṇam ārabhya vārisādharmyaṃ veditavyam |sarveṣ
āṃ cātra sadātyantaprakṛtya nupakliṣṭatāṃ prakṛtipariśuddhiṃ sāmānyalakṣaṇam ārabhya tad eva cintāmaṇinabhovāri viśuddhi
guṇasādharmyaṃ veditavyam |

tatra pareṇa ślokārdhena kiṃ darśitaṃ |caturdhāvaraṇaṃ dharmapratigho ’py ātmadarśanam |saṃsāraduḥkhabhīrutvaṃ sattvārtha
ṃ nirapekṣatā || 32 ||icchantikānāṃ tīrthyānāṃ śrāvakāṇāṃ svayaṃbhuvām |adhimuktyādayo dharmāś catvāraḥ śuddhihetavaḥ ||
33 ||

samāsata ime trividhāḥ satvāḥ sattvarāśau saṃvidyante | bhavābhilāṣiṇo vibhavābhilāṣiṇas tadubhayānabhilāṣiṇaś ca |tatra 
bhavābhilāṣiṇo dvividhā veditavyāḥ | mokṣamārgapratihatāśā aparinirvāṇagotrakāḥ sattvā ye saṃsāram evecchanti na nirvāṇa
ṃ tanniyatipatitāś cehadhārmikā eva | tad ekatyā mahāyānadharmavidviṣo yān adhikṛtyaitad uktaṃ bhagavatā |nāhaṃ teṣāṃ śā
stā na te mama śrāvakāḥ | tān ahaṃ śāriputra tamasas tamo ’ntaram andhakārān mahāndhakāragāminas tamobhūyiṣṭhā iti vadām
i |tatra vibhavābhilāṣiṇo dvividhāḥ | anupāyapatitā upāyapatitāś ca | tatrānupāyapatitā api trividhāḥ | itobāhyā bahunān
āprakārāś carakaparivrājakanirgranthi putraprabhṛtayo ’nyatīrthyāḥ |ihadhārmikāś ca tatsabhāgacaritā eva śrāddhā api dur
gṛhītagrāhiṇaḥ | te ca punaḥ katame | yad uta pudgaladṛṣṭayaś ca paramārthānadhimuktā yān prati bhagavatā śūnyatānadhimu
kto nirviśiṣṭo bhavati tīrthikair ity uktam |śūnyatādṛṣṭayaś cābhimānikā yeṣām iha tadvimokṣamukhe ’pi śūnyatāyāṃ mādyam
ānānāṃ śūnyataiva dṛṣṭir bhavati yān adhikṛtyāha | varaṃ khalu kāśyapa sumerumātrā pudgaladṛṣṭir na tv evābhimānikasya ś
ūnyatādṛṣṭir iti |tatropāyapatitā api dvividhāḥ | śrāvakayānīyāś ca samyaktvaniyāmam avakrāntāḥ pratyekabuddhayānīyāś ca
|tadubhayānabhilāṣiṇaḥ punar mahāyānasaṃprasthitāḥ paramatīkṣṇendriyāḥ sattvā ye nāpi saṃsāram icchanti yathecchantikā 
nānupāyapatitās tīrthikādivan nāpy upāya patitāḥ śrāvakapratyekabuddhavat |api tu saṃsāranirvāṇasamatāpattimārgapratipan
nās te bhavanty apratiṣṭhitanirvāṇāśayā nirupakliṣṭasaṃsāragataprayogā dṛḍhakaruṇādhyāśaya pratiṣṭhitamūlapariśuddhā iti
|tatra ye sattvā bhavābhilāṣiṇa icchantikās tanniyatipatitā ihadhārmikā evocyante mithyātvaniyataḥ sattvarāśir iti |ye 
vibhavābhilāṣiṇo ’py anupāya patitā ucyante ’niyataḥ sattvarāśir iti | ye vibhavābhilāṣiṇa upāyapatitās tadubhayānabhilā
ṣiṇaś ca samatāptimārgapratipannās ta ucyante samyaktvaniyataḥ sattvarāśir iti |tatra mahāyānasaṃprasthitān sattvān anāv
araṇagāminaḥ sthāpayitvā ya ito ’nye sattvās tad yathā | icchantikās tīrthyāḥ śrāvakāḥ pratyeka buddhāś ca |teṣām imāni 
catvāry āvaraṇāni tathāgatadhātor anadhigamāyāsākṣātkriyāyai saṃvartante | katamāni ca catvāri |tad yathā mahāyānadharma
pratigha icchantikānām āvaraṇaṃ yasya pratipakṣo mahāyānadharmādhimuktibhāvanā bodhisattvānām | dharmeṣv ātmadarśanam an
yatīrthānām āvaraṇaṃ yasya pratipakṣaḥ prajñāpāramitābhāvanā bodhisattvānām |saṃsāre duḥkhasaṃjñā duḥkhabhīrutvaṃ śrāvak
ayānikānām āvaraṇaṃ yasya pratipakṣo gaganagañjādisamādhibhāvanā bodhisattvānām |sattvārthavimukhatā sattvārtha nirapekṣ
atā pratyekabuddhayānikānām āvaraṇaṃ yasya pratipakṣo mahākaruṇābhāvanā bodhisattvānām iti |etac caturvidham āvaraṇam eṣ
āṃ caturvidhānāṃ sattvānāṃ yasya pratipakṣān imāṃś ca turo ’dhimuktyādīn bhāvayitvā bodhisattvā niruttarārthadharmakāyav
iśuddhiparamatām adhigacchanty ebhiś ca viśuddhisamudāgamakāraṇaiś caturbhir anugatā dharmarājaputrā bhavanti tathāgatak
ule | katham iti |

bījaṃ yeṣām agrayānādhimuktir mātā prajñā buddhadharmaprasūtyai |garbhasthānaṃ dhyānasaukhyaṃ kṛpoktā dhātrī putrās te ’n
ujātā munīnām || 34 ||tatra phalārthaṃ karmārthaṃ cārabhya ślokaḥ |śubhātmasukhanityatvaguṇapāramitā phalam |duḥkhanirvi
ccham aprāpticchandapraṇidhikarmakaḥ || 35 ||tatra pūrveṇa ślokārdhena kiṃ darśitam |phalam eṣāṃ samāsena dharmakāye vip
aryayāt |caturvidhaviparyāsapratipakṣaprabhāvitam || 36 ||

ya ete ’dhimuktyādayaś catvāro dharmās tathāgatadhātor viśuddhihetavā eṣāṃ yathā saṃkhyam eva samāsataś caturvidhaviparyā
saviparyayapratipakṣeṇa caturākārā tathāgatadharma kāyaguṇapāramitā phalaṃ draṣṭavyam |tatra yā rūpādike vastuny anitye 
nityam iti saṃjñā | duḥke sukham iti | anātmany ātmeti | aśubhe śubham iti saṃjñā | ayam ucyate caturvidho viparyāsaḥ | 
etadviparyayeṇa caturvidha evāviparyāso veditavyaḥ |katamaś caturvidhaḥ | yā tasminn eva rūpādike vastuny anityasaṃjñā |
duḥkhasaṃjñā | anātmasaṃjñā | aśubhasaṃjñā | ayām ucyate caturvidhaviparyāsaviparyayaḥ | sa khalv eṣa niyādilakṣaṇaṃ ta
thāgatadharmakāyam adhikṛtyeha viparyāso ’bhipreto yasya pratipakṣeṇa caturākārā tathāgatadharmakāyaguṇapāramitā vyavast
hāpitā |tad yathā nityapāramitā sukhapāramitātmapāramitā śubhapāramiteti | eṣa ca grantho vistareṇa yathāsūtram anuganta
vyaḥ |viparyastā bhagavan sattvā upātteṣu pañcasūpādānaskandheṣu | te bhavanty anitye nitya saṃjñinaḥ | duḥkhe sukhasaṃj
ñinaḥ | anātmany ātmasaṃjñinaḥ | aśubhe śubhasaṃjñinaḥ |sarvaśrāvakapratyekabuddhā api bhagavan śūnyatājñānenādṛṣṭapūrve
sarvajñajñānaviṣaye tathāgatadharmakāye viparyastāḥ |ye bhagavan sattvāḥ syur bhagavataḥ putrā aurasā nityasaṃjñina ātm
asaṃjñinaḥ sukhasaṃjñinaḥ śubhasaṃjñinas te bhagavan sattvāḥ syur aviparyastāḥ | syus te bhagavan samyagdarśinaḥ | tat k
asmād dhetoḥ |tathāgatadharmakāya eva bhagavan nitya pāramitā sukhapāramitā ātmapāramitā śubhapāramitā | ye bhagavan sat
tvās tathā gatadharmakāyam evaṃ paśyanti te samyak paśyanti | ye samyak paśyanti te bhagavataḥ putrā aurasā iti vistaraḥ
|

āsāṃ punaś catasṛṇāṃ tathāgatadharmakāyaguṇapāramitānāṃ hetvānupūrvyā pratilomakramo veditavyaḥ | tatra mahāyānadharmapra
tihatānām icchantikānām aśucisaṃsārābhirativiparyayeṇa bodhisattvānāṃ mahāyānadharmādhimuktibhāvanāyāḥ śubhapāramitādhig
amaḥ phalaṃ draṣṭavyam |pañcasūpādānaskandheṣv ātmadarśinām anyatīrthyānām asadātma grahābhirativiparyayeṇa prajñāpārami
tābhāvanāyāḥ paramātmapāramitādhigamaḥ phalaṃ draṣṭavyam |sarve hy anyatīrthyā rūpādikam atatsvabhāvaṃ vastv ātmety upag
atāḥ | tac caiṣāṃ vastu yathāgraham ātmalakṣaṇena visaṃvāditvāt sarvakālam anātmā |tathāgataḥ punar yathābhūtajñānena sa
rvadharmanairātmyaparapāramiprāptaḥ | tac cāsya nairātmyam anātmalakṣaṇena yathādarśanam avisaṃvāditvāt sarvakālam ātmāb
hipreto nairātmyam evātmani kṛtvā | yathoktaṃ sthito ’sthānayogeneti |

saṃsāraduḥkhabhīrūṇāṃ śrāvakayānikānāṃ saṃsāraduḥkhopaśamamātrābhirativiparyayeṇa gaganagañjādisamādhibhāvanāyāḥ sarvalau
kikalokottarasukhapāramitādhigamaḥ phalaṃ draṣṭavyam |sattvārthanirapekṣāṇāṃ pratyekabuddhayānīyānām asaṃsargavihārābhir
ativiparyayeṇa mahākaruṇābhāvanāyāḥ satatasamitam ā saṃsārāt sattvārthaphaligodhapariśuddhatvān nityapāramitādhigamaḥ ph
alaṃ draṣṭavyam |ity etāsāṃ catasṛṇām adhimuktiprajñāsamādhikaruṇābhā vanānāṃ yathāsaṃkhyam eva caturākāraṃ tathāgatadha
rmakāye śubhātmasukhanityatvaguṇapāramitākhyaṃ phalaṃ nirvartyate bodhisattvānām |ābhiś ca tathāgato dharmadhātuparamākā
śadhātuparyavasāno ’parāntakoṭiniṣṭha ity ucyate |mahāyānaparamadharmādhimuktibhāvanayā hi tathāgato ’tyantaśubhadharmad
hātuparamatādhigamād dharmadhātuparamaḥ saṃvṛttaḥ |prajñā pāramitābhāvanayākāśopamasattvabhājanalokanairātmyaniṣṭhāgaman
ād gaganagañjādisamādhibhāvanayā ca sarvatra paramadharmaiśvaryavibhutvasaṃdarśanād ākāśadhātuparyavasānaḥ |mahākaruṇābh
āvanayā sarvasattveṣv aparyantakālakāruṇikatām upādāyāparānta koṭiniṣṭha iti |

āsāṃ punaś catasṛṇāṃ tathāgatadharmakāyaguṇapāramitānām adhigamāyānāsravadhātusthitānām apy arhatāṃ pratyekabuddhānāṃ vaś
itāprāptānāṃ ca bodhisattvānām ime catvāraḥ paripanthā bhavanti |tad yathā pratyayalakṣaṇaṃ hetulakṣaṇaṃ saṃbhavalakṣaṇa
ṃ vibhavalakṣaṇam iti | tatra pratyayalakṣaṇam avidyāvāsabhūmir avidyeva saṃskārāṇām |hetu lakṣaṇam avidyāvāsabhūmipraty
ayam eva saṃskāravad anāsravaṃ karma |saṃbhavalakṣaṇam avidyāvāsabhūmipratyayānāsravakarmahetukī ca trividhā manomayātma
bhāvanirvṛttiś caturupādānapratyayā sāsravakarmahetukīva tribhavābhinirvṛttiḥ |vibhavalakṣaṇaṃ trividha manomayātmabhāva
nirvṛttipratyayā jātipratyayam iva jarāmaraṇam acintyā pāriṇāmikī cyutir iti |

tatra sarvopakleśasaṃniśrayabhūtāyā avidyāvāsabhūmer aprahīṇatvād arhantaḥ pratyekabuddhā vaśitāprāptāś ca bodhisattvāḥ s
arvakleśamaladaurgandhyavāsanāpakarṣaparyanta śubhapāramitāṃ nādhigacchanti |tām eva cāvidyāvāsabhūmiṃ pratītya sūkṣma n
imittaprapañcasamudācārayogād atyantam anabhisaṃskāram ātmapāramitāṃ nādhigacchanti |tāṃ cāvidyāvāsabhūmim avidyāvāsabhū
mipratyayaṃ ca sūkṣmanimittaprapañcasamudācāra samutthāpitam anāsravaṃ karma pratītya manomayaskandhasamudāyāt tannirodh
am atyantasukhapāramitāṃ nādhigacchanti |yāvac ca niravaśeṣakleśakarmajanmasaṃkleśanirodhasamudbhūtaṃ tathāgatadhātuṃ na
sākṣātkurvanti tāvad acintyapāriṇāmikyāś cyuter avigamād atyantānanyathābhāvaṃ nityapāramitāṃ nādhigacchanti |tatra kle
śasaṃkleśavad avidyāvāsabhūmiḥ | karmasaṃkleśavad anāsravakarmābhisaṃskāraḥ | janmasaṃkleśavat trividhā manomayātmabhāva
nirvṛttir acintyapāriṇāmikī ca cyutir iti | eṣa ca grantho vistareṇa yathāsūtram anugantavyaḥ |syād yathāpi nāma bhagava
nn upādānapratyayāḥ sāsravakarmahetukās trayo bhavāḥ saṃbhavanti | evam eva bhagavann avidyāvāsabhūmipratyayā anāsravaka
rmahetukā arhatāṃ pratyekabuddhānāṃ vaśitāprāptānāṃ ca bodhisattvānāṃ manomayās trayaḥ kāyāḥ saṃbhavanti |āsu bhagavan t
isṛṣu bhūmiṣv eṣāṃ trayāṇāṃ manomayānāṃ kāyānāṃ saṃbhavāyānāsravasya ca karmaṇo ’bhinirvṛttaye pratyayo bhavaty avidyāvā
sabhūmir iti vistaraḥ |yata eteṣu triṣu manomayeṣv arhatpratyeka buddhabodhisattvakāyeṣu śubhātmasukhanityatvaguṇapārami
tā na saṃvidyante tasmāt tathāgatadharmakāya eva nityapāramitā sukhapāramitātmapāramitā śubhapāramitety uktam |

sa hi prakṛtiśuddhatvād vāsanāpagamāc chuciḥ |paramātmātmanair_ātmyaprapañcakṣayaśāntitaḥ || 37 ||sukho manomayaskandhata
ddhetuvinivṛttitaḥ |nityaḥ saṃsāranirvāṇasamatāprativedhataḥ || 38 ||

samāsato dvābhyāṃ kāraṇābhyāṃ tathāgatadharmakāye śubhapāramitā veditavyā | prakṛtipariśuddhyā sāmānyalakṣaṇena | vaimaly
apariśuddhyā viśeṣalakṣaṇena |dvābhyāṃ kāraṇābhyām ātmapāramitā veditavyā | tīrthikāntavivarjanatayā cātmaprapañca vigam
āc chrāvakāntavivarjanatayā ca nairātmyaprapañcavigamāt |dvābhyāṃ kāraṇābhyāṃ sukhapāramitā veditavyā | sarvākāraduḥkhas
amudayaprahāṇataś ca vāsanānusaṃdhisamudghā tāt sarvākāraduḥkhanirodhasākṣātkaraṇataś ca manomayaskandhanirodhasākṣātkar
aṇāt |dvābhyāṃ kāraṇābhyāṃ nityapāramitā veditavyā | anityasaṃsārānapakarṣaṇataś cocchedāntāpatanān nityanirvāṇasamāropa
ṇataś ca śāśvatāntāpatanāt |yathoktam | anityāḥ saṃskārā iti ced bhagavan paśyeta sāsya syād ucchedadṛṣṭiḥ | sāsya syān 
na samyagdṛṣṭiḥ | nityaṃ nirvāṇam iti ced bhagavan paśyeta sāsya syāc chāśvatadṛṣṭiḥ | sāsya syān na samyagdṛṣṭir iti |t
ad anena dharmadhātunayamukhena paramārthataḥ saṃsāra eva nirvāṇam ity uktam | ubhayathāvikalpanāpratiṣṭhitanirvāṇasākṣā
tkaraṇataḥ |

api khalu dvābhyāṃ kāraṇābhyām aviśeṣeṇa sarvasattvānām āsannadūrībhāvavigamād apratiṣṭhitapadaprāptimātraparidīpanā bhav
ati | katamābhyāṃ dvābhyām |iha bodhisattvo ’viśeṣeṇa sarvasattvānāṃ nāsannībhavati prajñayāśeṣatṛṣṇānuśayaprahāṇāt | na
dūrībhavati mahākaruṇayā tadaparityāgād iti |ayam upāyo ’pratiṣṭhitasvabhāvāyāḥ samyaksaṃbodher anuprāptaye | prajñayā 
hi bodhisattvo ’śeṣatṛṣṇānuśayaprahāṇād ātmahitāya nirvāṇagatādhyāśayaḥ saṃsāre na pratiṣṭhate ’parinirvāṇagotravat |mah
ākaruṇayā duḥkhitasattvāparityāgāt parahitāya saṃsāragataprayogo nirvāṇe na pratiṣṭhate śamaikayānagotravat | evam idaṃ 
dharmadvayam anuttarāyā bodher mūlaṃ pratiṣṭhānam iti |

chittvā snehaṃ prajñayātmany aśeṣaṃ sattvasnehān naiti śāntiṃ kṛpāvān |niḥśrityaivaṃ dhīkṛpe bodhyupāyau nopaity āryaḥ sa
ṃvṛtiṃ nirvṛtiṃ vā || 39 ||

tatra pūrvādhikṛtaṃ karmārtham ārabhya pareṇa ślokārdhena kiṃ darśitam |buddhadhātuḥ sacen na syān nirvidduḥkhe ’pi no bh
avet |necchā na prārthanā nāpi praṇidhir nirvṛtau bhavet || 40 ||

tathā coktam | tathāgatagarbhaś ced bhagavan na syād duḥkhe ’pi nirvinna nirvāṇa icchā vā prārthanā vā praṇidhir veti |ta
tra samāsato buddhadhātuviśuddhigotraṃ mithyātvaniyatāanām api sattvānāṃ dvividhakāryapratyupasthāpanaṃ bhavati |saṃsāre
ca duḥkha doṣadarśananiḥśrayeṇa nirvidam utpādayati | nirvāṇe sukhānuśaṃsadarśananiḥśrayeṇa cchandaṃ janayati |icchāṃ p
rārthanāṃ praṇidhim iti | icchābhilaṣitārthaprāptāvasaṃkocaḥ | prārthanābhilaṣitārthaprāptyupāyaparimārgaṇā | praṇidhir 
yābhilaṣitārthe cetanā cittābhisaṃskāraḥ |

bhavanirvāṇatadduḥkhasukhadoṣaguṇekṣaṇam |gotre sati bhavaty etad agotrāṇāṃ na vidyate || 41 ||

yad api tat saṃsāre ca duḥkhadoṣadarśanaṃ bhavati nirvāṇe ca sukhānuśaṃsadarśanam etad api śuklāṃśasya pudgalasya gotre s
ati bhavati nāhetukaṃ nāpratyayam iti |yadi hi tadgotram antareṇa syād ahetukam apratyayaṃ pāpasamucchedayogena tadiccha
ntikānām apy aparinirvāṇagotrāṇāṃ syāt |na ca bhavati tāvad yāvad āgantukamalaviśuddhigotraṃ trayāṇām anyatamadharmādhim
uktiṃ na samudānayati tatpuruṣasaṃsargādicatuḥśukla samavadhānayogena |yatra hy āha | tatra paścād antaśo mithyātvaniyat
asaṃtānānām api sattvānāṃ kāyeṣu tathāgatasūryamaṇḍalaraśmayo nipatanti ... anāgatahetusaṃjana natayā saṃvardhayanti ca 
kuśalair dharmair iti |yat punar idam uktam icchantiko ’tyantam aparinirvāṇadharmeti tan mahāyānadharmapratigha icchanti
katve hetur iti mahāyānadharma pratighanivartanārtham uktaṃ kālāntarābhiprāyeṇa |na khalu kaścit prakṛtiviśuddhagotra sa
ṃbhavād atyantāviśuddhidharmā bhavitum arhati | yasmād aviśeṣeṇa punar bhagavatā sarvasattveṣu viśuddhibhavyatāṃ saṃdhāy
oktam |anādibhūto ’pi hi cāvasānikaḥ svabhāvaśuddho dhruvadharmasaṃhitaḥ | anādikośair bahirvṛto na dṛśyate suvarṇabimba
ṃ paricchāditaṃ yathā ||

tatra yogārtham ārabhya ślokaḥ |mahodadhir ivāmeyaguṇaratnākṣayākaraḥ |pradīpavad anirbhāgaguṇayuktasvabhāvataḥ || 42 ||t
atra pūrveṇa ślokārdhena kiṃ darśitam |dharmakāyajinajñānakaruṇādhātusaṃgrahāt |pātraratnāmbubhiḥ sāmyam udadher asya da
rṣitam || 43 ||

trayāṇāṃ sthānānāṃ yathāsaṃkhyam eva trividhena mahāsamudrasādharmyeṇa tathāgatadhātor hetusamanvāgamam adhikṛtya yogārth
o veditavyaḥ |katamāni trīṇi sthānāni | tad yathā dharmakāyaviśuddhihetuḥ | buddhajñānasamudāgamahetuḥ | tathāgatamahāka
ruṇāvṛttihetur iti |tatra dharmakāyaviśuddhihetur mahāyānādhimuktibhāvanā draṣṭavyā | buddhajñānasamudāgamahetuḥ prajñās
amādhimukhabhāvanā | tathāgatamahākaruṇāpravṛttihetur bodhisattvakaruṇābhāvaneti |tatra mahāyānādhimuktibhāvanāyā bhājan
asādharmyaṃ tasyām aparimeyākṣayaprajñāsamādhiratnakaruṇāvārisamavasaraṇāt |prajñāsamādhimukhabhāvanāyā ratnasādharmyaṃ 
tasyā nirvikalpatvād acintyaprabhāvaguṇayogāc ca |bodhisattvakaruṇābhāvanāyā vārisādharmyaṃ tasyāḥ sarvajagati paramasni
gdhabhāvaikarasalakṣaṇaprayogād iti | eṣāṃ trayāṇāṃ dharmāṇām anena trividhena hetunā tatsaṃbaddhaḥ samanvāgamo yoga ity
ucyate |

tatrāpareṇa ślokārdhena kiṃ darśayati |abhijñājñānavaimalyatathatāvyatirekataḥ |dīpālokoṣṇavarṇasya sādharmyaṃ vimalāśray
e || 44 ||

trayāṇāṃ sthānānāṃ yathāsaṃkhyam eva trividhena dīpasādharmyeṇa tathāgatadhātoḥ phala samanvāgamam adhikṛtya yogārtho ved
itavyaḥ |katamāni trīṇi sthānāni | tad yathā | abhijñā āsravakṣayajñānam āsravakśayaś ceti | tatra pañcānām abhijñānāṃ j
vālāsādharmyaṃ tāsām arthānubhavajñānavipakṣāndhakāravidhamanapratyupasthānalakṣaṇatvāt |āsravakṣayajñānasyoṣṇasādharmya
ṃ tasya niravaśeṣakarmakleśendhanadahanapratyupasthāna lakṣaṇatvāt | āśrayaparivṛtter āsravakṣayasya varṇasādharmyaṃ tas
yātyantavimalaviśuddha prabhāsvaralakṣaṇatvāt |tatra vimalaḥ kleśāvaraṇaprahāṇāt | viśuddho jñeyāvaraṇa prahāṇāt | prabh
āsvaras tadubhayāgantukatāprakṛtitaḥ |ity eṣāṃ samāsataḥ saptānām abhijñājñānaprahāṇasaṃgṛhītānām aśaikṣasāntānikānāṃ dh
armāṇām anāsravadhātāv anyonyam avinirbhāgatvam apṛthagbhāvo dharmadhātusamanvāgamo yoga ity ucyate |eṣa ca yogārtham ār
abhya pradīpadṛṣṭānto vistareṇa yathāsūtram anugantavyaḥ | tad yathā śāriputra pradīpaḥ | avinirbhāgadharmā | avinirmukt
aguṇaḥ | yad uta ālokoṣṇavarṇatābhiḥ | maṇir vālokavarṇasaṃsthānaiḥ |evam eva śāriputra tathāgatanirdiṣṭo dharmakāyo ’vi
nirbhāga dharmāvinirmuktajñānaguṇo yad uta gaṅgānadīvālikāvyativṛttais tathāgatadharmair iti |

tatra vṛttyartham ārabhya ślokaḥ |pṛthagjanāryasaṃbuddhatathatāvyatirekataḥ |sattveṣu jigarbho ’yaṃ deśitas tattvadarśibh
iḥ || 45 ||anena kiṃ darśitam |pṛthagjanā viparyastā dṛṣṭasatyā viparyayāt |yathāvad aviparyastā niṣprapañcās tathāgatāḥ
|| 46 ||

yad idaṃ tathāgatadhātoḥ sarvadharmatathatāviśuddhisāmānyalakṣaṇam upadiṣṭaṃ prajñāpāramitādiṣu nirvikalpajñānamukhāvavād
am ārabhya bodhisattvānām asmin samā satas trayāṇāṃ pudgalānāṃ pṛthagjanasyātattvadarśina āryasya tattvadarśino viśuddhi
niṣṭhāgatasya tathāgatasya tridhā bhinnā pravṛttir veditavyā |yad uta viparyastāviparyastā samyagaviparyastā niṣprapañc
ā ca yathākramam | tatra viparyastā saṃjñācittadṛṣṭiviparyāsād bālānām | aviparyastā viparyayeṇa tatprahāṇād āryāṇām | s
amyagaviparyastā niṣprapañcā ca savāsanakleśajñeyāvaraṇasamudghātāt samyak saṃbuddhānām |ataḥ param etam eva vṛttyartham
ārabhya tadanye catvāro ’rthāḥ prabhedanirdeśād eva vedi tavyāḥ | tatraiṣāṃ trayāṇāṃ pudgalānām avasthāprabhedārtham ār
abhya ślokaḥ |

aśuddho ’śuddhaśuddho ’tha suviśuddho yathākramam |sattvadhātur iti prokto bodhisattvas tathāgataḥ || 47 ||anena kiṃ darś
itam |svabhāvādibhir ity ebhiḥ ṣaḍbhir arthaiḥ samāsataḥ |dhātus tisṛṣv avasthāsu vidito nāmabhis tribhiḥ || 48 ||

iti ye kecid anāsravadhātunirdeśā nānādharmaparyāyamukheṣu bhagavatā vistareṇa nirdiṣṭāḥ sarve te ebhir eva samāsataḥ ṣaḍ
bhiḥ svabhāvahetuphalakarmayogavṛttyarthaiḥ saṃgṛhītās tisṛṣv avasthāsu yathākramaṃ trināmanirdeśato nirdiṣṭā veditavyāḥ
|yad utāśuddhāvasthāyāṃ sattvadhātur iti | aśuddhaśuddhāvasthāyāṃ bodhisattva iti | suviśuddhāvasthāyāṃ tathāgata iti |
yathoktaṃ bhagavatā | ayam eva śāriputra dharma kāyo ’paryantakleśakośakoṭigūḍhaḥ | saṃsārasrotasā uhyamāno ’navarāgras
aṃsāra gaticyutyupapattiṣu saṃcaran sattvadhātur ity ucyate |sa eva śāriputra dharmakāyaḥ saṃsāra srotoduḥkhanirviṇṇo vi
raktaḥ sarvakāmaviṣayebhyo daśapāramitāntargataiś caturaśītyā dharmaskandhasahasrair bodhāya caryāṃ caran bodhisattva it
y ucyate |punaḥ śāriputra dharmakāyaḥ sarvakleśakośaparimuktaḥ sarvaduḥkhātikrāntaḥ sarvopakleśamalāpagataḥ śuddho viśud
dhaḥ paramapariśuddhadharmatāyāṃ sthitaḥ sarvasattvālokanīyāṃ bhūmim ārūḍhaḥ sarvasyāṃ jñeyabhūmāv advitīyaṃ pauruṣaṃ st
hāma prāpto ’nāvaraṇadharmāpratihatasarvadharmaiśvarya balatām adhigatas tathāgato ’rhan samyaksaṃbuddha ity ucyate |

tāsv eva tisṛṣv avasthāsu tathāgatadhātoḥ sarvatragārtham ārabhya ślokaḥ |sarvatrānugataṃ yad van nirvikalpātmakaṃ nabhaḥ
|cittaprakṛtivaimalyadhātuḥ sarvatragas tathā || 49 ||anena kiṃ darṣitam |taddoṣaguṇaniṣṭhāsu vyāpi sāmānyalakṣaṇam |hī
namadhyaviśiṣṭeṣu vyoma rūpagateṣv iva || 50 ||

yāsau pṛthagjanārthasaṃbuddhānām avikalpacittaprakṛtiḥ sā tisṛṣv avasthāsu yathākramaṃ doṣeṣv api guṇeṣv api guṇaviśuddhi
niṣṭhāyām api sāmānyalakṣaṇatvād ākāśam iva mṛdrajatasuvarṇabhājaneṣv anugatānupraviṣṭā samā nirviśiṣṭā prāptā sarvakalā
m |ata evāvasthānirdeśānantaram āha | tasmāc chāriputra nānyaḥ sattvadhātur nānyo dharmakāyaḥ | sattvadhātur eva dharmak
āyaḥ | dharmakāya eva sattvadhātuḥ | advayam eyad arthena | vyañjanamātrabheda iti |etāsv eva tisṛṣv avasthāsu tathāgata
dhātoḥ sarvatragasyāpi tatsaṃkleśavyavadānābhyām avikārārtham ārabhya caturdaśa ślokāḥ | ayaṃ ca teṣāṃ piṇḍārtho veditav
yaḥ |

doṣāgantukatāyogād guṇaprakṛtiyogataḥ |yathā pūrvaṃ tathā paścād avikāritvadharmatā || 51 ||

dvādaśabhir ekena ca ślokena yathākramam aśuddhāvasthāyām aśuddhaśuddhāvasthāyāṃ ca kleśopakleśadoṣayor āgantukayogāc cat
urdaśamena ślokena suviśuddhāvasthāyāṃ gaṅgā nadīvālukāvyativṛttair avinirbhāgāir amuktajñair acintyair buddhaguṇaiḥ pra
kṛtiyogād ākāśadhātor iva paurvāparyeṇa tathāgatadhātor atyantāvikāradharmatā paridīpitā |tatrāśuddhāvasthāyām avikārārt
ham ārabhya katame dvādaśa ślokāḥ | yathā sarvagataṃ saukṣmyād ākāśaṃ nopalipyate | sarvatrāvasthitaḥ sattve tathāyaṃ no
palipyate || 52 ||

yathā sarvatra lokānām ākāśa udayavyayaḥ |tathaivāsaṃskṛte dhātāv indriyāṇāṃ vyayodayaḥ || 53 ||yathā nāgnibhir ākāśaṃ da
gdhapūrvaṃ kadācana |tathā na pradahaty enaṃ mṛtyuvyādhijarāgnayaḥ || 54 ||pṛthivyambau jalaṃ vāyau vāyur vyomni pratiṣṭ
hitaḥ |apratiṣṭhitam ākāśaṃ vāyvambukṣitidhātuṣu || 55 ||skandhadhātvindriyaṃ tadvat karmakleśapratiṣṭhitam |karmakleśāḥ
sadāyonimanaskārapratiṣṭhitāḥ || 56 ||ayoniṣomanaskāraś cittaśuddhipratiṣṭhitaḥ |sarvadharmeṣu cittasya prakṛtis tv apr
atiṣṭhitā || 57 ||pṛthivīdhātuvaj jñeyāḥ skandhāyatanadhātavaḥ |abdhātusadṛśā jñeyāḥ karmakleśāḥ śarīriṇām || 58 ||ayoni
śomanaskāro vijñeyo vāyudhātuvat |tadamūlāpratiṣṭhānā prakṛtir vyomadhātuvat || 59 ||cittaprakṛtim ālīnāyoniśo manasaḥ k
ṛtiḥ |ayoniśo manaskāraprabhave kleśakarmaṇī || 60 ||karmakleśāmbusaṃbhūtāḥ skandhāyatanadhātavaḥ |utpadyante nirudhyant
e tatsaṃvartavivartavat || 61 ||na hetuḥ pratyayo nāpi na sāmagrī na codayaḥ |na vyayo na sthitiś cittaprakṛter vyomadhā
tuvat || 62 ||cittasya yāsau prakṛtiḥ prabhāsvarā na jātu sā dyaur iva yāti vikriyām |āgantukai rāgamalādibhis tv asāv u
paiti saṃkleśam abhūtakalpajaiḥ || 63 ||

katham anenākāśadṛṣṭāntena tathāgatadhātor aśuddhāvasthāyām avikāradharmatā paridīpitā | tad ucyate |

nābhinirvartayaty enaṃ karmakleśāmbusaṃcayaḥ |na nirdahaty udīrṇo ’pi mṛtyuvyādhijarānalaḥ || 64 ||

yadvad ayoniśo manaskāravātamaṇḍalasaṃbhūtaṃ karmakleśodakarāśiṃ pratītya skandha dhātvāyatanalokanirvṛttyā cittaprakṛtiv
yomadhātor vivarto na bhavati |tadvad ayo niśomanaskārakarmakleśavāyvapskandhapratiṣṭhitasya skandhadhātvāyatanalokasyās
taṃgamāya mṛtyuvyādhijarāgniskandhasamudayād api tadasaṃvarto veditavyaḥ |ity evam aśuddhāvasthāyāṃ bhājanalokavad aśeṣa
kleśakarmajanmasaṃkleśasamudayāstaṃgame ’py ākāśavad’saṃskṛtasya tathāgatadhātor anutpādānirodhād atyantam avikāradharma
tā paridīpitā |eṣa ca prakṛtiviśuddhimukhaṃ dharmālokamukham ārabhyākāśadṛṣṭānto vistareṇa yathāsūtram anugantavyaḥ |kav
irmārṣā kleśāḥ | āloko viśuddhiḥ | durbalāḥ kleśāḥ | balavatī vipaśyanā | āgantukāḥ kleśāḥ | mūlaviśuddhā prakṛtiḥ | par
ikalpāḥ kleśāḥ | aparikalpā prakṛtiḥ |tad yathā mārṣā iyaṃ mahāpṛthivy apsu pratiṣṭhitā | āpo vāyau pratiṣṭhitāḥ | vāyur
ākāśe pratiṣṭhitaḥ | apratiṣṭhitaṃ cākāśam | evam eṣāṃ caturṇāṃ dhātūnāṃ pṛthivīdhātor abdhātor vāyudhātor ākāśadhātur 
eva balī yo dṛḍho ’calo ’nupacayo ’napacayo ’nutpanno ’niruddhaḥ sthitaḥ svarasayogena |tatra ya ete trayo dhātavas ta u
tpādabhaṅgayuktā anavasthitā acirasthāpinaḥ | dṛśyata eṣāṃ vikāro na punar ākāśadhātoḥ kaścid vikāraḥ |evam eva skandhad
hātvāyatanāni karmakleśapratiṣṭhitāni | karmakleśā ayoniśomanaskāra pratiṣṭhitāḥ | ayoniśomanaskāraḥ prakṛtipariśuddhipr
atiṣṭhitaḥ | tata ucyate prakṛtiprabhāsvaraṃ cittam āgantukair upakleśair upakliśyata iti |tatra paścād yo ’yoni śomanas
kāro ye ca karmakleśā yāni ca skandhadhātvāyatanāni sarva ete dharmā hetupratyayasaṃgṛhītā utpadyante hetupratyayavisāma
gryā nirudhyante | yā punaḥ sā prakṛtis tasyā na hetur na pratyayo na sāmagrī notpādo na nirodhaḥ |tatra yathākāśa dhātu
s tathā prakṛtiḥ | yathā vāyudhātus tathāyoniśomanasikāraḥ | yathābdhātus tathā karmakleśāḥ | yathā pṛthivīdhātus tathā 
skandhadhātvāyatanāni | tata ucyante sarvadharmā asāramūlā apratiṣṭhānamūlāḥ śuddhamūlā amūlamūlā iti |

uktam aśuddhāvasthāyām avikāralakṣaṇam ārabhya prakṛter ākāśadhātusādharmyaṃ tadā śritasyāyoniśomanasikārasya karmakleśān
āṃ ca hetulakṣaṇam ārabhya vāyudhātusā dharmyam abdhātusādharmyaṃ ca tatprabhavasya skandhadhātvāyatanasya vipākalakṣaṇa
m ārabhya pṛthivīdhātusādharmyam |tadvibhavakāraṇasya tu mṛtyuvyādhijarāgner upasargalakṣaṇam ārabhya tejodhātusādharmya
ṃ noktam iti tad ucyate |

trayo ’gnayo yugānte ’gnir nārakaḥ prākṛtaḥ kramāt ||trayas ta upamā jñeyā mṛtyuvyādhijarāgnayaḥ || 65 ||

tribhiḥ kāraṇair yathākramaṃ mṛtyuvyādhijarāṇām agnisādharmyaṃ veditavyam | ṣaḍāyatananirmamīkaraṇato vicitrakāraṇānubhav
anataḥ saṃskāraparipākopanayanataḥ |ebhir api mṛtyuvyādhijarāgnibhir avikāratvam ārabhya tathāgatadhātor aśuddhāvasthāyā
m idam uktam | lokavyavahāra eṣa bhagavan mṛta iti vā jāta iti vā | mṛta iti bhagavann indriyoparodha eṣaḥ | jāta iti bh
agavan navānām indriyāṇāṃ prādurbhāva eṣa |na punar bhagavaṃs tathāgatagarbho jāyate vā jīryati vā mriyate vā cyavate vo
tpadyate vā | tat kasmād dhetoḥ | saṃkṛtalakṣaṇaviṣayavyativṛtto bhagavaṃs ta thāgatagarbho nityo dhruvaḥ śivaḥ śāśvata 
iti |

tatrāśuddhaśuddhāvasthāyām avikārārtham ārabhya ślokaḥ ||nirvṛttivyuparamarugjarāvimuktā asyaiva prakṛtim ananyathāvagamy
a ||janmādivyasanamṛte ’pi tannidānaṃ dhīmanto jagati kṛpodayād bhajante || 66 ||anena kiṃ darśayati |mṛtyuvyādhijarāduḥ
khamūlam āryair apoddhṛtam |karmakleśavaśāj jātis tadabhāvān na teṣu tat || 67 ||

asya khalu mṛtyuvyādhijarāduḥkhavahner aśuddhāvasthāyām ayoniśomanasikārakarma kleśapūrvikā jātir indhanam ivopādānaṃ bha
vati |yasya manomayātmabhāvapratilabdheṣu bodhisattveṣu śuddhāśuddhāvasthāyām atyantam anābhāsagamanād itarasyātyantam a
nujjvalanaṃ prajñāyate |

janmamṛtyujarāvyādhīn darśayanti kṛpātmakāḥ ||jātyādivinivṛttāś ca yathābhūtasya darśanāt || 68 ||

kuśalamūlasaṃyojanād dhi bodhisattvāḥ saṃcintyopapattivaśitāsaṃniḥśrayeṇa karuṇayā traidhātuke saṃśliṣyante | jātim apy u
padarśayanti jarām api vyādhim api maraṇam apy upadarśayanti |na ca teṣām ime jātyādayo dharmāḥ saṃvidyante | yathāpi ta
d asyaiva dhātor yathābhūtam ajātyanutpattidarśanāt |sā punar iyaṃ bodhisattvāvasthā vistareṇa yathāsūtram anugantavyā |
yad āha | katame ca te saṃsārapravartakāḥ kuśala mūlasaṃprayuktāḥ kleśāḥ | yad uta puṇyasaṃbhāraparyeṣṭyatṛptatā | saṃc
intyabhavopapatti parigrahaḥ |buddhasamavadhānaprārthanā | sattvaparipākāparikhedaḥ | saddharmaparigrahodyogaḥ | sattvak
iṃkaraṇīyotsukatā | dharmarāgānuśayānutsargaḥ | pāramitāsaṃyojanānām aparityāgaḥ |ity ete sāgaramate kuśalamūlasaṃprayuk
tāḥ kleśā yair bodhisattvāḥ saṃśliṣyante | na khalu kleśadoṣair lipyante |āhu punaḥ | yadā bhagavan kuśalamūlāni tat ken
a kāraṇena kleśā ity ucyante | āha | tathā hi sāgaramate ebhir evaṃrūpaiḥ kleśair bodhisattvās trai dhātuke śliṣyante | 
kleśasaṃbhūtaṃ ca traidhātukam |tatra bodhisattvā upāyakauśalena ca kuśalamūlabalānvādhānena ca saṃcintya traidhātuke śl
iṣyante | tenocyante kuśalmūla saṃprayuktāḥ kleśā iti | yāvad eva traidhātuke śleṣatayā na punaś cittopakleśatayā |

syād yathāpi nāma sāgaramate śreṣṭhino gṛhapater ekaputraka iṣṭaḥ kāntaḥ priyo manāpo ’pratikūlo darśanena sa ca dārako b
ālabhāvena nṛtyann eva mīḍhakūpe prapatate | atha te tasya dārakasya mātṛjñātayaḥ paśyeyus taṃ dārakaṃ mīḍhakūpe prapati
tam |dṛṣṭvā ca gambhīraṃ niśvaseyuḥ śoceyuḥ parideveran | na punas taṃ mīḍhakūpam avaruhya taṃ dārakam adhyālamberan | a
tha tasya dārakasya pitā taṃ pradeśam āgacchate | sa paśyetaikaputrakaṃ mīḍhakūpe prapatitaṃ dṛṣṭvā ca śīghraśīghraṃ tva
ramāṇarūpa ekaputrakādhyāśaya premānunīto ’jugupsamānas taṃ mīḍhakūpam avaruhyaikaputrakam abhyutkṣipet |iti hi sāgarama
te upamaiṣā kṛtā yāvad evārthasya vijñaptaye | kaḥ prabandho draṣṭavyaḥ | mūḍhakūpa iti sāgaramate traidhātukasyaitad ad
hivacanam | ekaputraka iti sattvānām etad adhivacanam | sarvasattveṣu hi bodhisattvasyaikaputrasaṃjñā pratyupasthitā bha
vati |mātṛ jñātaya iti śrāvakapratyekabuddhayānīyānāṃ pudgalānām etad adhivacanam ye saṃsāraprapati tān sattvān dṛṣṭvā ś
ocanti paridevante na punaḥ samarthā bhavanty abhyutkṣeptum |śreṣṭhī gṛhapatir iti bodhisattvasyaitad adhivacanam yaḥ śu
cir vimalo nirmalacitto ’saṃskṛtadharmapratyakṣagataḥ saṃcintya traidhātuke pratisaṃdadhāti sattvaparipākārtham |seyaṃ s
āgaramate bodhisattvasya mahākaruṇā yad atyantaparimuktaḥ sarvabandhanebhyaḥ punar eva bhavopapattim upādadāti | upāyaka
uśalyaprajñāparigṛhītaś ca saṃkleśair na lipyate | sarvakleśabandhanaprahāṇāya ca sattvebhyo dharmaṃ deśayatīti |tad ane
na sūtra padanirdeśena parahitakriyārthaṃ vaśino bodhisattvasya saṃcintyabhavopapattau kuśala mūlakaruṇābalābhyām upaśle
ṣād upāyaprajñābalābhyāṃ ca tad asaṃkleṣād aśuddhaśuddhāvasthā paridīpitā |

tatra yadā bodhisattvo yathābhūtājātyanutpattidarśanam āgamya tathāgatadhātor imāṃ bodhisattvadharmatām anuprāpnoti tathā
vistareṇa yathāsūtram anugantavyam |yad āha | paśya sāgaramate dharmāṇām asaratām akārakatāṃ nirātmatāṃ niḥsattvatāṃ ni
rjīvatāṃ niḥpudgalatām asvāmikatām | tatra hi nāma yatheṣyante tathā viṭhapyante viṭhapitāś ca samānā na cetayanti na pr
akalpayanti |imāṃ sāgaramate dharmaviṭhapanām adhimucya bodhisattvo na kasmiṃścid dharme parikhedam utpādayati | tasyaiv
a jñānadarśanaṃ śuci śuddhaṃ bhavati | nātra kaścid upakāro vāpakāro vā kriyata iti | evaṃ ca dharmāṇāṃ dharmatāṃ yathāb
hūtaṃ prajānāti | evaṃ ca mahākaruṇāsaṃnāhaṃ na tyajati |syād yathāpi nāma sagaramata ’narghaṃ vaiḍūryamaṇiratnaṃ svavad
āpitaṃ supariśuddhaṃ suvimalaṃ kardama parikṣiptaṃ varṣasahasram avatiṣṭhate | tad varṣasahasrātyayena tataḥ kardamād ab
hyutkṣipya loḍyeta paryavadāpyeta | tat sudhautaṃ pariśodhitaṃ paryavadāpitaṃ samānaṃ tam eva śuddhavimalamaṇiratnasvabh
āvaṃ na jahyāt |evam eva sāgaramate bodhisattvaḥ sattvānāṃ prakṛtiprabhāsvaratāṃ cittasya prajānāti | tāṃ punar āgantuko
pakleśopakliṣṭāṃ paśyati | tatra bodhisattvasyaivaṃ bhavati | naite kleśāḥ sattvānāṃ cittaprakṛti prabhāsvaratāyāṃ pravi
ṣṭāḥ | āgantukā ete kleśā abhūtaparikalpasamutthitāḥ |śaknuyām ahaṃ punar eṣāṃ sattvānām āgantukakleśāpanayanāya dharmaṃ
deśayitum iti | evam asya nāvalīyanācittam utpadyate | tasya bhūyasyā mātrayā sarvasattvānām antike pramokṣacittotpāda 
utpadyate |evaṃ cāsya bhavati | naiteṣāṃ kleśānāṃ kiṃcid balaṃ sthāma vā | abalā durbalā ete kleśāḥ | naiteṣāṃ kiṃcid bh
ūtapratiṣṭhānam | abhūtaparikalpitā ete kleśāḥ te yathābhūtayoniśomanasikāranirīkṣitā na kupyanti | te ’smābhis tathā pr
atyavekṣitavyā yathā na bhūyaḥ śliṣyeyuḥ | aśleṣo hi kleśānāṃ sādhur na punaḥ śleṣaḥ |yady ahaṃ kleśānāṃ śliṣyeya tat ka
thaṃ kleśabandhana baddhānāṃ sattvānāṃ kleśabandhanaprahāṇāya dharmaṃ deśayeyam | hanta vayaṃ kleśānāṃ ca na śliṣyāmahe 
kleśabandhanaprahāṇāya ca sattvebhyo dharmaṃ deśayiṣyāmaḥ |ye punas te saṃsāraprabandhakāḥ kuśalamūlasaṃprayuktāḥ kleśās
teṣv asmābhiḥ sattvaparipākāya śleṣṭavyam iti |

saṃsāraḥ punar iha traidhātukapratibimbakam anāsravadhātau manomayaṃ kāyatrayam abhipretam | tad dhy anāsravakuśalamūlābh
isaṃskṛtatvāt saṃsāraḥ | sāsravakarmakleśānabhisaṃskṛtatvān nirvāṇam api tat |yad adhikṛtyāha | tasmād bhagavann asti sa
ṃskṛto ’py asaṃskṛto ’pi saṃsāraḥ | asti saṃskṛtam apy asaṃskṛtam api nirvāṇam iti | tatra saṃskṛtāsaṃskṛtasaṃsṛṣṭacitta
caitasikasamudācārayogād iyam aśuddhaśuddhāvasthety ucyate |sā punar āsravakṣayābhijñābhimukhyasaṅgaprajñāpāramitābhāvan
ayā mahākaruṇābhāvanayā ca sarvasattvadhātuparitrāṇāya tadasākṣātkaraṇad abhimukhyāṃ bodhisattvabhūmau prādhānyena vyava
sthāpyate |

yathoktam āsravakṣayajñānam ārabhya nagarodāharaṇam | evam eva kulaputra bodhisattvo mahatā yatnena mahatā vīryeṇa dṛḍhay
ādhyāśayapratipattyā pañcābhijñā utpāda yati |tasya dhyānābhijñāparikarmakṛtacittasyāsravakṣayo abhimukhībhavati | sa ma
hākaruṇācittotpādena sarvasattvaparitrāṇāyāsravakṣayajñāne parijayaṃ kṛtvā punar api suparikarmakṛtacetāḥ ṣaṣṭhyām asaṅg
aprajñotpādād āsravakṣaye ’bhimukhībhavati | evam asyām abhimukhyāṃ bodhisattvabhūmāv āsravakṣayasākṣātkaraṇavaśitvalābh
ino bodhisattvasya viśuddhāvasthā paridīpitā |tasyaivam ātmanā samyakpratipannasya parān api cāsyām eva samyakpratipatta
u sthāpayiṣyāmīti mahākaruṇayā vipratipannasattvaparitrāṇābhiprāyasya śamasukhānāsvādanatayā tadupāyakṛtaparijayasya saṃ
sārābhimukhasattvāpekṣayā nirvāṇavimukhasyabodhyaṅgaparipūraṇāya dhyānair vihṛtya punaḥ kāmadhātau saṃcintyopapattiparig
rahaṇato yāvad āśu sattvānām arthaṃ kartukāmasyavicitratiryagyonigatajātakaprabhedena pṛthagjanātmabhāvasaṃdarśanavibhut
valābhino ’viśuddhāvasthā paridīpitā |

aparaḥ ślokārthaḥdharmatāṃ prativicyemām avikārāṃ jinātmajaḥ |dṛśyate yad avidyāndhair jātyādiṣu tad adbhutam || 69 ||ata
eva jagadbandhor upāyakaruṇe pare |yad āryagocaraprāpto dṛśyate bālagocare || 70 ||sarvalokavyatīto ’sau na ca lokād vi
niḥsṛtaḥ |loke carati lokārtham alipto laukikair malaiḥ || 71 ||yathaiva nāmbhasā padmaṃ lipyate jātam ambhasi |tathā lo
ke ’pi jāto ’sau lokadharmair na lipyate || 72 ||nityojjvalitabuddhiś ca kṛtyasaṃpādane ’gnivat |śāntadhyānasamāpattipra
tipannaś ca sarvadā || 73 ||pūrvāvedhavaśāt sarvavikalpāpagamāc ca saḥ |na punaḥ kurute yatnaṃ paripākāya dehinām || 74 
||yo yathā yena vaineyo manyate ’sau tathaiva tat |deśanyā rūpakāyābhyāṃ caryayeryāpathena vā || 75 ||anābhogena tasyaiv
am avyāhatadhiyaḥ sadā |jagaty ākāśaparyante sattvārthaḥ saṃpravartate || 76 ||etāṃ gatim anuprāpto bodhisattvas tathāga
taiḥ |samatām eti lokeṣu sattvasaṃtāraṇaṃ prati || 77 ||atha cāṇoḥ pṛthivyāś ca gospadasyodadheś ca yat |antaraṃ bodhisa
ttvānāṃ buddhasya ca tadantaram || 78 ||

eṣāṃ daśānāṃ ślokānāṃ yathākramaṃ navabhiḥ ślokaiḥ pramuditāyā bodhisattva bhūmer adhaś ca saṃkleśaparamatāṃ daśamena ślo
kena dharmameghāyā bodhisattvabhūmer ūrdhvaṃ viśuddhiparamatām upanidhāyasamāsataś caturṇāṃ bodhisattvānāṃ daśasu bodhis
attva bhūmiṣu viśuddhir aviśuddhiś ca paridīpitā | catvāro bodhisattvāḥ prathamacittotpādikaḥ | caryāpratipannaḥ | avaiv
artikaḥ | ekajātipratibaddha iti |tatra prathamadvitīyābhyāṃ ślokābhyām anādikālikam adṛṣṭapūrvaprathamalokottaradharmat
ā prativedhāt pramuditāyāṃ bhūmau prathamacittotpādikabodhisattvagaṇaviśuddhilakṣaṇaṃ paridīpitam |tritīyacaturthābhyāṃ 
ślokābhyām anupaliptacaryācaraṇād vimalāṃ bhūmim upādāya | yāvad dūraṃgamāyāṃ bhūmau caryāpratipannabodhisattvaguṇaviśud
dhilakṣaṇaṃ paridīpitam |pañcamena ślokena nirantaramahābodhisamudāgamaprayogasamādhiṣu vyavasthitatvād acalāyāṃ bhūmāv 
avaivartikabodhisattvaguṇaviśuddhilakṣaṇaṃ paridīpitam |ṣaṣṭhena saptamenāṣṭamena ca ślokena sakalasvaparārthasaṃpādanop
āyaniṣṭhāgatasya buddhabhūmyekacaram ajanmapratibaddhatvād anuttaraparamābhisaṃbodhiprāpter dharmameghāyāṃ bodhisattvabh
ūmāv ekajātipratibaddhabodhisattvaguṇaviśuddhilakṣaṇaṃ paridīpitam |navamena daśamena ca ślokena parārtham ātmārthaṃ cār
abhya niṣṭhāgatabodhisattvatathāgatayor guṇa viśuddher aviśeṣo viśeṣaś ca paridīpitaḥ |

tatra suviśuddhāvasthāyām avikārārtham ārabhya ślokaḥ |ananyathātmākṣayadharmayogato jagaccharaṇyo ’naparāntakoṭiḥ |sadād
vayo ’sāv avikalpakatvato ’vināśadharmāpy akṛtasvabhāvataḥ || 79 ||anena kiṃ darśayati |na jāyate na mriyate bādhyate no
na jīryate |sa nityatvād dhruvatvāc ca śivatvāc chāśvatatvataḥ || 80 ||na jāyate sa nityatvād ātmabhāvair manomayaiḥ |a
cintyapariṇāmena dhruvatvān mriyate na saḥ || 81 ||vāsanāvyādhibhiḥ sūkṣmair bādhyate na śivatvataḥ |anāsravābhisaṃskāra
iḥ śāśvatatvān na jīryate || 82 ||

sa khalv eṣa tathāgatadhātur buddhabhūmāv atyantavimalaviśuddhaprabhāsvaratāyāṃ svaprakṛtau sthitaḥ pūrvāntam upādāya nit
yatvān na punar jāyate manomayair ātmabhāvaiḥ |aparāntam upādāya dhruvatvān na punar mriyate ’cintyapāriṇāmikyā cyutyā |
pūrvāparāntam upādāya śivatvān na punar bādhyate ’vidyāvāsabhūmiparigraheṇa |yaś caivam anarthāpatitaḥ sa śāśvatatvān n
a punar jīryaty anāsravakarmaphalapariṇāmena |

tatra dvābhyām atha dvābhyāṃ dvābhyāṃ dvābhyāṃ yathākramam |padābhyāṃ nityatādyartho vijñeyo ’saṃskṛte pade || 83 ||

tad eṣām asaṃskṛtadhātau caturṇāṃ nityadhruvaśivaśāśvatapadānāṃ yathākramam ekaikasya padasya dvābhyāṃ dvābhyām uddeśanir
deśapadābhyām arthapravibhāgo yathāsūtram anugantavyaḥ |yad āha | nityo ’yaṃ śāriputra dharmakāyo ’nanyatvadharmākṣayadh
armatayā | dhruvo ’yaṃ śāriputra dharmakāyo dhruvaśaraṇo ’parāntakoṭisamatayā | śivo ’yaṃ śāriputra dharmakāyo ’dvayadha
rmāvikalpadharmatayā | śāśvato ’yaṃ śāriputra dharmakāyo ’vināśadharmākṛtrima dharmatayeti |

asyām eva viśuddhāvasthāyām atyantavyavadānaniṣṭhāgamanalakṣaṇasya tathāgatagarbhasyāsaṃbhedārtham ārabhya ślokaḥ |sa dha
rmakāyaḥ sa tathāgato yatas tad āryasatyaṃ paramārthanirvṛttiḥ |ato na buddhatvamṛte ’rkaraśmivad guṇāvinirbhāgatayāsti 
nirvṛtiḥ || 84 ||tatra pūrvaślokārdhena kiṃ darśayati |dharmakāyādiparyāyā veditavyāḥ samāsataḥ |catvāro ’nāsrave dhātau
caturarthaprabhedataḥ || 85 ||

samāsato ’nāsrave dhātau tathāgatagarbhe caturo ’rthān adhikṛtya catvāro nāma paryāyā veditavyāḥ | catvāro ’rthāḥ katame 
|

buddhadharmāvinirbhāgas tadgotrasya tathāgamaḥ |amṛṣāmoṣadharmitvam ādiprakṛtiśāntatā || 86 ||

buddhadharmāvinirbhāgārthaḥ | yam adhikṛtyoktam | aśūnyo bhagavaṃs tathā gatagarbho gaṅgānadīvālukāvyativṛttair avinirbhā
gair amuktajñair acintyair buddhadharmair iti |tad gotrasya prakṛter acintyaprakārasamudāgamārthaḥ | yam adhikṛtyoktam |
ṣaḍāyatana viśeṣaḥ sa tādṛśaḥ paraṃparāgato ’nādikāliko dharmatāpratilabdha iti |amṛṣāmoṣārthaḥ | yam adhikṛtyoktam | t
atra paramārthasatyaṃ yad idam amoṣadharmi nirvāṇam | tat kasmād dhetoḥ | nityaṃ tadgotraṃ samadharmatayeti |atyantopaśa
mārthaḥ | yam adhikṛtyoktam | ādipariṇirvṛtta eva tathāgato ’rhan samyaksaṃbuddho ’nutpanno ’niruddha iti | eṣu caturṣv 
artheṣu yathāsaṃkhyam ime catvāro nāmaparyāyā bhavanti |tad yathā dharmakāyas tathāgataḥ paramārthasatyaṃ nirvāṇam iti |
yata evam āha | tathāgatagarbha iti śāriputra dharmakāyasyaitad adhivacanam iti | nānyo bhagavaṃs tathāgato ’nyo dharma
kāyaḥ | dharmakāya eva bhagavaṃs tathāgata iti | duḥkhanirodhanāmnā bhagavann evaṃguṇa samanvāgatas tathāgatadharmakāyo 
deśita iti | nirvāṇadhātur iti bhagavaṃs tathāgata dharmakāyasyaitad adhivacanam iti |

tatrāpareṇa ślokārdhena kiṃ darśayati |sarvākārābhisaṃbodhiḥ savāsanamaloddhṛtiḥ |buddhatvam atha nirvāṇam advayaṃ paramā
rthataḥ || 87 ||

yata ete catvāro ’nāsravadhātuparyāyās tathāgatadhātāv ekasminn abhinne ’rthe samavasaranti | ata eṣām ekārthatvād advaya
dharmanayamukhenayac ca sarvākārasarva dharmābhisaṃbodhād buddhatvam ity uktaṃ yac ca mahābhisaṃbodhāt savāsanamalaprahā
ṇān nirvāṇam ity uktam etad ubhayam anāsrave dhātāv advayam iti draṣṭavyam abhinnam acchinnam |sarvākārair asaṃkhyeyair 
acintyair amalair guṇaiḥ | abhinnalakṣaṇo mokṣo yo mokṣaḥ sa tathāgata iti ||yad uktam arhatpratyekabuddhaparinirvāṇam a
dhikṛtya | nirvāṇam iti bhagavann upāya eṣa tathāgatānām iti | anena dīrghādhvapariśrāntānām aṭavīmadhye nagaranirmāṇava
d avivartanopāya eṣa dharmaparameśvarāṇāṃ samyaksaṃbuddhānām iti paridīpitam |nirvāṇādhigamād bhagavaṃs tathāgatā bhavan
ty arhantaḥ samyaksaṃbuddhāḥ sarvāprameyācintyaviśuddhiniṣṭhāgataguṇasamanvāgatā iti |anena caturākāraguṇaniṣpatsvasaṃbh
innalakṣaṇaṃ nirvāṇam adhigamya tadātamakāḥ samyaksaṃbuddhā bhavantīti | buddhatvanirvāṇayor avinirbhāgaguṇayogād buddha
tvam antareṇa kasyacin nirvāṇādhigamo nāstīti paridīpitam |tatra tathāgatānām anāsrave dhātau sarvākāravaropetaśūnyatābh
inirhārataś citrakara dṛṣṭāntena guṇasarvatā veditavyā |

anyonyakuśalā yadvad bhaveyuś citralekhakāḥ |yo yad aṅgaṃ prajānīyāt tad anyo nāvadhārayet || 88 ||atha tebhyaḥ prabhū rā
jā prayacched dūṣyam ājñayā |sarvair evātra yuṣmābhiḥ kāryā pratikṛtir mam || 89 ||tatas tasya pratiśrutya yuñjeraṃś cit
rakarmaṇi |tatraiko vyabhiyuktānām anyadeśagato bhavet || 90 ||deśāntaragate tasmin pratimā tadviyogataḥ |na sā sarvāṅga
saṃpūrṇā bhaved ity upamā kṛtā || 91 ||lekhakā ye tadākārā dānaśīlakṣamādayaḥ |sarvākāravaropetā śūnyatā pratimocyate ||
92 ||

tatraiṣām eva dānādīnām ekaikasya buddhaviṣayāparyantaprakārabhedabhinnatvāda parimitatvaṃ veditavyam | saṃkhyāprabhāvābh
yām acintyatvam | mātsaryādi vipakṣamalavāsanāpakarṣitatvād viśuddhiparamatvam iti |tatra sarvākāravaropetaśūnyatāsamādh
imukhabhāvanayānutpattikadharmalābhād acalāyāṃ bodhisattvabhūmāv avikalpaniśchidranirantarasvarasavāhimārgajñānasaṃniśra
yeṇa tathāgatānām anāsrave dhātau guṇasarvatā samudāgacchati |sādhumatyāṃ bodhisattvabhūmāv asaṃkhyeya samādhidhāraṇīmuk
hasamudrair aparimāṇabuddhadharmaparigrahajñānasaṃniśrayeṇa guṇāprameyatā samudāgacchati | dharmameghāyāṃ bodhisattvabhū
mau sarvatathāgata guhyasthānāviparokṣajñānasaṃniśrayeṇa guṇācintyatā samudāgacchati |tada nantaraṃ buddhabhūmyadhigamāy
a sarvasavāsanakleśajñeyāvaraṇavimokṣajñānasaṃniśrayeṇa guṇaviśuddhiparamatā samudāgacchati | yata eṣu caturṣu bhūmijñān
asaṃniśrayeṣv arhatpratyekabuddhā na saṃdṛśyante tasmāt te dūrībhavanti caturākāraguṇapariniṣpattyasaṃbhinnalakṣaṇān nir
vāṇadhātor ity uktam |

prajñājñānavimuktīnāṃ dīptispharaṇaśuddhitaḥ |abhedataś ca sādharmyaṃ prabhāraśmyarkamaṇḍalaiḥ || 93 ||

yayā prajñayā yena jñānena yayā vimuktyā sa caturākāraguṇaniṣpattya saṃbhinnalakṣaṇo nirvāṇadhātuḥ sūcyate tāsāṃ yathākra
maṃ tribhir ekena ca kāraṇena caturvidham ādityasādharmyaṃ paridīpitam |tatra buddhasāntānikyā lokottara nirvikalpāyāḥ p
aramajñeyatattvāndhakāravidhamanapratyupasthānatayā prajñāyā dīpti sādharmyam | tatpṛṣṭhalabdhasya sarvajñajñānasya sarv
ākāraniravaśeṣajñeyavastu pravṛttatayā raśmijālaspharaṇasādharmyam |tadubhayāśrayasya cittaprakṛtivimukter atyantavimala
prabhāsvaratayārkamaṇḍalaviśuddhisādharmyam | tisṛṇām api dharma dhātvasaṃbhedasvabhāvatayā tattrayāvinirbhāgasādharmyam
iti |

ato ’nāgamya buddhatvaṃ nirvāṇaṃ nādhigamyate |na hi śakyaḥ prabhāraśmī nirvṛjya prekṣituṃ raviḥ || 94 ||

yata evam anādisāṃnidhyasvabhāvaśubhadharmopahite dhātau tathā gatānām avinirbhāgaguṇadharmatvam ato na tathāgatatvam asa
ṅgāpratihataprajñājñāna darśanam anāgamya sarvāvaraṇavimuktilakṣaṇasya nirvāṇadhātor adhigamaḥ sākṣāt karaṇam upapadyate
prabhāraśmyadarśina iva sūryamaṇḍaladarśanam |

ata evam āha | na hi bhagavan hīnapraṇītadharmāṇāṃ nirvāṇādhigamaḥ | samadharmāṇāṃ bhagavan nirvāṇādhigamaḥ samajñānānāṃ 
samavimuktīnāṃ samavimuktijñānadarśanānāṃ bhagavan nirvāṇādhigamaḥ | tasmād bhagavan nirvāṇadhātur ekarasaḥ samarasa ity
ucyate | yad uta vidyāvimuktiraseneti |

