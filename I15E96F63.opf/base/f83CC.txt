tatra kenārthena kim adhikṛtya bhagavatā śaraṇatrayaṃ prajñaptam |

śāstṛśāsanaśiṣyārthair adhikṛtya triyānikān |kāratrayādhimuktāṃś ca prajñaptaṃ śaraṇatrayam || 19 ||

buddhaḥ śaraṇam agryatvād dvipadānām iti śāstṛguṇodbhāvanārthena buddhabhāvāyopaga tān bodhisattvān pudgalān buddhe ca pa
ramakārakriyādhimuktān adhikṛtya deśitaṃ prajñaptam |dharmaḥ śaraṇam agryatvād virāgāṇām iti śāstuḥ śāsanaguṇodbhāvanārt
hena svayaṃ pratītya gambhīradharmānubodhāyopagatān pratyekabuddhayānikān pudgalān dharme ca paramakārakriyādhimuktān ad
hikṛtya deśitaṃ prajñaptam |saṃghaḥ śaraṇam agryatvād gaṇānām iti śāstuḥ śāsane supratipannaśiṣyaguṇodbhāvanārthena para
taḥ śravaghoṣasyānugamāyopagatān śrāvakayānikān pudgalān saṃghe ca paramakārakriyādhimuktān adhikṛtya deśitaṃ prajñaptam
|ity anena samāsatas trividhenārthena ṣaṭ pudgalān adhikṛtya prabhedaśo bhagavatā saṃvṛtipadasthānena sattvānām anupūrv
a nayāvatārārtham imāni trīṇi śaraṇāni deśitāni prajñaptāni |

tyājyatvān moṣadharmatvād abhāvāt sabhayatvataḥ |dharmo dvidhāryasaṃghaś ca nātyantaṃ śaraṇaṃ param || 20 ||

dvividho dharmaḥ | deśanādharmo ’dhigamadharmaś ca | tatra deśanādharmaḥ sūtrādideśa nāyā nāmapadavyañjanakāyasaṃgṛhītaḥ 
| sa ca mārgābhisamayaparyavasānatvāt kolopama ity uktaḥ |adhigamadharmo hetuphalabhedena dvividhaḥ | yad uta mārgasatya
ṃ nirodha satyaṃ ca | yena yad adhigamya iti kṛtvā | tatra mārgaḥ saṃskṛtalakṣaṇaparyāpannaḥ | yat saṃskṛtalakṣaṇaparyāp
annaṃ tat mṛṣāmoṣadharmi | yan mṛṣāmoṣadharmi tad asatyam | yad asatyaṃ tad anityam | yad anityaṃ tad aśaraṇam |yaś ca t
ena mārgeṇa nirodho ’dhigataḥ so ’pi śrāvakanayena pradīpocchedavat kleśaduḥkhābhāvamātraprabhāvitaḥ | na cābhāvaḥ śaraṇ
am aśaraṇaṃ vā bhāvitum arhati |saṃgha iti traiyānikasya gaṇasyaitad adhivacanam | sa ca nityaṃ sabhayas tathāgata śaraṇ
agato niḥsaraṇaparyeṣī śaikṣaḥ sakaraṇīyaḥ pratipannakaś cānuttarāyāṃ samyaksaṃbodhāv iti |kathaṃ sabhayaḥ | yasmād arha
tām api kṣīṇapunarbhavānām aprahīṇatvād vāsanāyāḥ satatasamitaṃ sarvasaṃskāreṣu tīvrā bhayasaṃjñā pratyupasthitā bhavati
| syād yathāpi nāmotkṣiptāsike vadhakapuruṣe tasmāt te ’pi nātyantasukhaniḥsaraṇam adhigatāḥ |na hi śaraṇaṃ śaraṇaṃ par
yeṣate | yathaivāśaraṇāḥ sattvā yena tena bhayena bhītās tatas tato niḥsaraṇaṃ paryeṣante tadvad arhatām apy asti tadbha
yaṃ yatas te bhayād bhītās tathāgatam eva śaraṇam upagacchanti | yaś caivaṃ sabhayatvāc charaṇam upagacchaty avaśyaṃ bha
yān niḥsaraṇaṃ sa paryeṣate |niḥsaraṇaparyeṣitvāc ca bhayanidānaprahāṇam adhikṛtya śaikṣo bhavati sakaraṇīyaḥ | śaikṣatv
āt pratipannako bhavaty abhayam ārṣabhasthānam anuprāptaṃ yad utānuttarāṃ samyaksaṃbodhim | tasmāt so ’pi tadaṅgaśaraṇat
vān nātyantaṃ śaraṇam | evam ime dve śaraṇe paryantakāle śaraṇe ity ucyete |

jagaccharaṇam ekatra buddhatvaṃ pāramārthikam |muner dharmaśarīratvāt tanniṣṭhatvād gaṇasya ca || 21 ||

anena tu pūrvoktena vidhinānutpādānirodhaprabhāvitasya muner vyavadānasatyadvaya virāgadharmakāyatvād dharmakāyaviśuddhin
iṣṭhādhigamaparyavasānatvāc ca traiyā nikasya gaṇasya pāramārthikamevātrāṇe ’śaraṇe loke ’parāntakoṭisamam akṣayaśaraṇaṃ
nityaśaraṇaṃ dhruvaśaraṇaṃ yad uta tathāgatā arhantaḥ samyaksaṃbuddhāḥ | eṣa ca nitya dhruvaśivaśāśvataikaśaraṇanirdeśo
vistareṇāryaśrīmālāsūtrānusāreṇānugantavyaḥ |

ratnāni durlabhotpādān nirmalatvāt prabhāvataḥ |lokālaṃkārabhūtatvād agratvān nirvikārataḥ || 22 ||

samāsataḥ ṣaḍvidhena ratnasādharmyeṇaitāni buddhadharmasaṃghākhyāni trīṇi ratnāny ucyante | yad uta durlabhotpādabhāvasād
harmyeṇa bahubhir api kalpaparivartair anavāptakuśala mūlānāṃ tatsamavadhānāpratilambhāt |vaimalyasādharmyeṇa sarvācāram
alavigatatvāt | prabhāvasādharmyeṇa ṣaḍabhijñādyacintyaprabhāvaguṇayogāt | lokālaṃkārasādharmyeṇa sarvajagadāśayaśobhāni
mittatvāt |ratnaprativarṇikāgryasādharmyeṇa lokottaratvāt | stutinindādyavikārasādharmyeṇāsaṃskṛtasvabhāvatvād iti |

