uktā vimalā buddhaguṇāḥ |tat karma jinakriyedānīṃ vaktavyā |sā punar anābhogataś cāpraśrabdhitaś ca samāsato dvābhyām ākā
rābhyāṃ pravartata iti |anantaram anābhogāpraśrabdhaṃ buddhakāryam ārabhya dvau ślokau |

vineyadhātau vinayābhyupāye vineyadhātor vinayakriyāyām |taddeśakāle gamane ca nityaṃ vibhor anābhogata eva vṛttiḥ || 1 |
|kṛtsnaṃ niṣpādya yānaṃ pravaraguṇagaṇajñānaratnasvagarbhaṃ puṇyajñānārkaraśmipravisṛtavipulānantamadhyāmbarābham |buddh
atvaṃ sarvasattve vimalaguṇanidhiṃ nirviśiṣṭaṃ vilokya kleśajñeyābhrajālaṃ vidhamati karuṇā vāyubhūtā jinānām || 2 ||eta
yor yathākramaṃ dvābhyām aṣṭābhiś ca ślokaiḥ piṇḍārtho veditavyaḥ |yasya yena ca yāvac ca yadā ca vinayakriyā |tadvikalp
odayābhāvād anābhogaḥ sadā muneḥ || 3 ||yasya dhātor vineyasya yenopāyena bhūriṇā |yā vinītikriyā yatra yadā taddeśakāla
yoḥ || 4 ||niryāṇe tadupastambhe tatphale tatparigrahe |tadāvṛtau taducchittipratyaye cāvikalpataḥ || 5 ||bhūmayo daśa n
iryāṇaṃ taddhetuḥ saṃbhṛtidvayam |tatphalaṃ paramā bodhir bodheḥ sattvaḥ parigrahaḥ || 6 ||tadāvṛtir aparyantakleśopakle
śavāsanāḥ |karuṇā tatsamudghātapratyayaḥ sārvakālikaḥ || 7 ||sthānāni veditavyāni ṣaḍ etāni yathākramam |mahodadhiravivy
omanidhānāmbudavāyuvat || 8 ||jñānāmbuguṇaratnatvād agrayānaṃ samudravat |sarvasattvopajīvyatvāt saṃbhāradvayam arkavat 
|| 9 ||vipulānantamadhyatvād bodhir ākāśadhātuvat |samyaksaṃbuddhadharmatvāt sattvadhātur nidhānavat || 10 ||āgantuvyāpt
yaniṣpattes tatsaṃkleśo ’bhrarāśivat |tatkṣiptipratyupasthānāt karuṇodvṛttavāyuvat || 11 ||parādhikāraniryāṇāt sattvātma
samadarśanāt |kṛtyāparisamāpteś ca kriyāpraśrabdhir ā bhavat || 12 ||

